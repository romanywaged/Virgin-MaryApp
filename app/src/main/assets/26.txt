 1.  أنت منارة الأقداس
يا عدرا يا أم الخلاص
شر العالم رفضتيه
فداك يسوع وحملتيه
رمز الطهارة الحقيقية
أنت يا عدرا يا غالية
 	 	

* 


 2.  في حياتك يا أم يسوع
دروس بتفيد الجموع
حوالين فضيلة أو اتنين
نقف نتأمل سنتين
بقلوب محتاجة حنقول
صلى لنا يا عدرا يا بتول


*


 3.  يا محلى القلب المليان
بتواضع أم الحنان
بمحبة وإنكار الذات
مريم خدمت أليصابات
قلب المتواضع بيكون
مسكن لإلهنا الحنون


*


 4.  لما نصلى ولما نقول
شفاعتك يا عدرا يا بتول
تسمع صلواتنا في الحال
تطلب من الرب المتعال
يا بخت اللي ينادى على طول
يا عدرا يا عدرا يا بتول