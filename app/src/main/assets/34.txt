ولسه يا عدرا بتحني وبتشيلي الهموم عني
وساعة لما بندهلك بتيجي تقربي مني
ف وقت الخنقه والضيقه بشوفك أم وصديقه
يا فرحه ف عز أحزاني شفيعه جميله وبريئه

القرار : 
مغيبتش عني ولا ثانيه
متتقارنيش ب ناس تانيه
يا اكتر واحده حبيتها
يا اطيب ماما ف الدنيا

مفيش ولا ثانيه سبتيني ناديتلك يوم سمعتيني
وياما يا أمي بحكيلك وياما زمان سندتيني
يا بختي بحضنك الدافي يا قلب ف الوجع شافي
يا شايلاني ف عينيكي سنين وشايله هموم علي كتافي

يا اكبر فرحه ف حياتي يا سامعه بكايا وصلاتي
يا ست الكل يا حبيبتي معايا ف كل أوقاتي
انا الطفل اللي بيحبك وماسك لسه ف ايديكي
ومهما الحزن بيطول بترجع ضحكتي بيكي