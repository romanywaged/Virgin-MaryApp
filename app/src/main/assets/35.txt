اللى عنده أب زيك يبقى مايخافش الضياع
واللى ليه إله فى حبك عمر مايعيش فى أكتئاب
إيه فى كل الدنيا يسوى إيه معاك مش مستطاع
وأنت أبونا اللى خالقنا واللى فى إيديه الحياه

قرار
الجريح بيطيب فى حضنك ..  والحزين يفرح معاك
والمريض من مرضه يشفى ..  واللصوص تدخل سماك
أنت قلبك كله رحمه ..  مستحيل نهلك معاك
دا اللى يمشى وراك يلاقى ..  باب مراحمك والنجاه

اللى تاه .. مسيره يرجع يجى متشال ع الأكتاف
واللى يفشل بكره ينجح لما تملاه بالرجاء
أنت أب لكل واحد ولخرافك راعى صالح
أنت أسمك فيه حمانا يايسوع أنت الخلاص

يارجاء اللى مالوش فى الكون رجاء
مينا فى العاصف وملجىء لما تضنينا الضيقات
ياحبيب أمين وصالح للى حبك وأشتهاك
اللى عنده أب زيك يا سعادته وياهناه