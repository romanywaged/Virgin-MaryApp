زى النار ما هى فى العليقة   

و ما اتحرقتش بفعل نيران  


مهما لظاها يقيد و يزيد
 
و لهيبها يهب بين الأغصان


كانت العدرا تمام يوم حملت

جمر لاهوت إبن الإنسان


قدرت و هى إنسانة تضم 

جمر لاهوته بخير و أمان


زى الفحم فى داخل الشورية 

و كان ممزوج بلهيب النار


هو ناسوت الرب و لاهوته
    
فى وحدة إتحدوا باستمرار


أما الشورية دى بطن العدراء
  
و حاملة لاهوت و ناسوت البار


و دى مجمرة دهبية نقاوة
 
عظمة و رمز أم الأنوار


زى عصايا معاك يا هارون  

نبت زرع و فيها حياه


طرحت من غير زرع الناس 

مثالها العذراء دى أم الله


زى العذراء بتول على طول 

حملت كلمة و هو الله


أعظم آيه و بالروح حملت

رب وجه من أعلى سماه