هيستجيب .. وعمره ما يسيبك ويغيب 
 اصبر وهيفرح قلبك ..  أمَلَك في ربنا مش هيخيب
وبالصلاه .. هيوهبك في الضيقة نجاه 
هو اللي جانبك طول عمرك .. ولما بتعوزه هتلقاه

القرار : 

اطمن كله هيبقى تمام .. وهيبعتلك في الشدة سلام
ربنا هيعوض أيّامك .. ويحققلك كل الاحلام

هيستجيب .. وليك معاه خطة وترتيب 
 مشيئته خير وهيثبتلك .. لانه رب عظيم وعجيب
وفى الضيقات .. هيعدى بيك كل الازمات ..
 هيحول الحزن الفرحه دا يسوع إله المستحيلات

هيستجيب .. ووقت جرحك يبقى طبيب 
هو الشفا وهو الراحة .. صاحبك وأبوك وأحن حبيب
يمكن ساعات .. قلبك بيتعب من الألامات 
 بس اللي جاي وياه أحلى بكره أفراح وانتصارات